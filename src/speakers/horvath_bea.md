---
path: '/eloadok/horvath_bea'
name: 'Horváth Bea'
title: 'Hitembe zárva'
image: '../images/speakers/horvath_bea.jpg'
---

Horváth Bea vagyok pszichológus hallgató és egy ember. Olyan, mint Te. Van is hitem, meg nincs is. Nyitott is vagyok, meg nem is. Tudok is, meg nem is. Szeretek is, meg nem is. Bízok is, meg nem is. Ismerem is magam, meg nem is. Ilyen is vagyok, meg olyan is. Ellentmondások és komplexitások, ez vagyok én. Így vagyok átlagos és egyedi, mint majdnem minden ebben az életben.

<!-- end -->

Milyen a mai világban hívőnek lenni? És milyen nyitottan hinni? Lehetséges ez?

Sokszor mondták Nekem azt, hogy Te vagy az egyetlen olyan ismerősöm, aki hisz, és teljesen más vagy, mint amit elképzeltem a hivőkről. Azt is hallottam, hogy azzal, ahogy hiszek, felülírom másokban azt az ellenszenvet, amivel az egyházhoz állnak. Bármennyire is jól esnek ezek a mondatok, amögött a felszín mögött, amit ezek az emberek látnak, bennem rengeteg a kétség és a küzdelem. Milyen folyamatok vezetnek oda, hogy emberek így lássanak engem? Milyen hivő fiatalnak lenni a 21. században? Az én válaszom, hogy nehéz, de megéri.

